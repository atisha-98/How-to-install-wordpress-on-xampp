# How-to-install-wordpress-on-xampp

حالا برای نصب وردپرس ابتدا با مراجعه به وبسایت رسمی وردپرس آخرین نسخه منتشر شده از این سیستم مدیریت محتوای محبوب را دانلود کنید، پیشنهاد میکنم به آدرس https://fa.wordpress.org مراجعه کنید تا نسخه فارسی را دریافت کنید و توصیه اکیدی که دارم این است که به دلیل مسائل امنیتی به هیچ وجه از سایر سایت‌ها وردپرس را دانلود نکنید چرا که ممکن است با قرار دادن کدهای مخرب در فایل‌های وردپرس سایت شما مورد هک قرا گیرد، البته ذکر این نکته که اگر از هاست مناسب برای سایت وردپرس استفاده کرده باشید به راحتی با اسکن فایلهای مختلف میتواند در صورت وجود باگ و ویروسی آن را شناسایی کند.

![get wordpress](https://user-images.githubusercontent.com/119763541/205469063-717b831b-709c-443f-8d6c-265bfb01f508.png)

![get wordpress1](https://user-images.githubusercontent.com/119763541/205469068-56f05800-ad78-4281-a5a6-94f42abe9799.png)

پس از دانلود نسخه Zip وردپرس به پوشه‌ی c:\xampp\htdocs که در درایو C قرار دارد مراجعه کرده و یک پوشه جدید با آدرسی که قصد دارید در مرورگر پس از مراجعه به آن سایت اجرا شود وارد کنید.  بنابراین برای دسترسی به وردپرس و مشاهده سایت در لوکال هاست لازمه تا به آدرس

localhost/نام پوشه


مراجعه کنید و سایت را در لوکال هاست به صورت کامل مدیریت کنید.

![setup-new-wordpress-folder-localhost-xampp](https://user-images.githubusercontent.com/119763541/205469405-c5a6769f-ee1d-49c8-8f9c-17c7ed822345.jpg)

پس از ایجاد پوشه، فایل دانلود شده وردپرس را در آن کپی کرده و از حالت zip خارج کنید. سپس فایل‌های موجود در پوشه wordpress را نیز با استفاده از عملیات cut به دایرکتوی

c:\xampp\htdocs\نام پوشه

منتقل کنید، دلیل این کار اینه که آدرس انتخاب شده برای سایت شما طولانی نباشد. در مرحله بعد مشابه تصویر زیر فایلی که با عنوان wp-config-sample.php در اسکریپت وردپرس وجود دارد را به wp-config.php تغییر نام دهید و برای وارد کردن اطلاعات دیتابیس به ترتیبی که در ادامه به آن میپردازم اقدام کنید.

![edit-wp-config-xampp](https://user-images.githubusercontent.com/119763541/205469907-1304ed4a-0a79-4f68-9a0d-c942c8d2d7d5.jpg)

DB_NAME: 

این بخش شامل نام پایگاه داده وردپرس شماست که در صفحه phpmyadmin ساختید، بنابراین کافیه تا مشابه نمونه فوق نام پایگاه داده خودتان را به جای آن وارد کنید .

DB_USER:

این بخش نیز شامل نام کاربر پایگاه داده وردپرس می‌باشد، در حالت پیشفرض نام یوزر پایگاه داده در زمپ root می‌باشد بنابراین مانند نمونه نیز به جای یوزر پایگاه داده عبارت root را وارد کنید.

DB_PASSWORD:

از آنجایی که در ساخت پایگاه داده با استفاده از برنامه زمپ پسوردی انتخاب نمیشه این گزینه باید خالی گذاشته شود، بنابراین عبارت password_here را از آن حذف کرده و خالی بگذارید.

پس از اینکه به درستی موارد مورد نظر وارد شد فایل مورد نظر را با استفاده از کلیدهای ترکیبی Ctrl + S ذخیره کنید تا اطلاعات مربوط به پایگاه داده وردپرس که شامل نام پایگاه داده، نام کاربر پایگاه داده و رمز پایگاه داده میشود ذخیره گردد، سپس مرورگر خود را باز کنید و پس از

localhost/ نام پوشه‌ای که وردپرس در آن قرار دارد

وارد کنید.

![install-wordpress-xampp-server](https://user-images.githubusercontent.com/119763541/205470105-dd8cc5d1-6ae7-449e-a816-f289e62100d3.jpg)

پس از مراجعه به این آدرس صفحه بالا برای شما نمایان می شود که میتوانید اطلاعات مربوط به سایت را در آن وارد کنید که شامل موارد زیر میشود:

عنوان سایت: در این فیلد عنوانی که برای سایت در نظر گرفتید وارد کنید. این عنوان ( Title ) وبسایت شما رو تشکیل میدهد که با مراجعه به صفحه اصلی سایت در عنوان صفحه مرورگر نمایش داده میشود.
نام کاربری: نام کاربری مدیر سایت رو در این فیلد وارد کنید. در نگهداری و حفظ این نام کاربری دقت کافی داشته باشید چرا که برای ورود به پیشخوان وردپرس و مدیریت سایت به این نام کاربری نیاز دارید.
رمز انتخابی: رمز مورد نظر برای ورود به محیط پیشخوان وردپرس را وارد کنید. سعی کنید تا از یک کلمه عبور قوی که شامل اعداد، سمبل‌ها و حروف بزرگ و کوچک استفاده کنید تا از امنیت بالایی برخوردار باشد.
ایمیل: در این فیلد هم ایمیل خود وارد کنید. از این ایمیل برای اطلاع‌رسانی وردپرس و موارد دیگه همچون بازیابی رمز عبور وردپرس استفاده میشود .
با فعال و غیرفعال کردن تیک گزینه نمایش به موتورهای جستجو هم میتونید وضعیت ایندکس سایت در موتورهای جستجو رو کنترل کنید که عملا در محیط لوکال هاست کاربردی نداره، اما از آنجایی که ممکن است بخواهید تا پس از ساخت سایت در لوکال هاست و نهایی شدن طراحی سایتت را به هاست منتقل کنید بنابراین تغییری در این گزینه ایجاد نکنید و بگذارید در حالت پیشفرض باقی بماند. البته پس از انتقال به هاست قادر هستید تا با مراجعه به تنظیمات وردپرس آن را تغییر دهید و جای هیچ نگرانی وجود ندارد. در نهایت بر روی دکمه راه‌اندازی وردپرس کلیک کرده و منتظر بمانید تا عملیات نصب انجام گیرد.



![welcome-to-wordpress-xampp](https://user-images.githubusercontent.com/119763541/205470431-0e732243-e50b-4c24-903c-14f447ad84ae.jpg)


در صورت موفقیت آمیز بودن مراحل نصب وردپرس پیغامی مشابه تصویر فوق نمایش داده شده و قادر خواهید بود تا با کلیک بر روی دکمه ورود به صفحه ورود وردپرس هدایت شده و وارد محیط پیشخوان وردپرس و مدیریت آن شوید.

![xampp-wordpress-admin](https://user-images.githubusercontent.com/119763541/205470587-c9dd0038-fa5a-4391-9ee8-f2e222e312a5.jpg)


بنابراین نصب وردپرس در Xampp انجام شده است.
